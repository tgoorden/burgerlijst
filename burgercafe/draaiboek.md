---
title: Burgercafé - Draaiboek
layout: page

---

Een Burgercafé dient om mensen te informeren, enthousiasmeren en activeren voor de Burgerlijst. Deelnemers kunnen meer te weten komen over hoe de Burgerlijst werkt, waar het vandaan komt en hoe ze eventueel zelf kunnen meedoen.

Met dit draaiboek kan je zelf een Burgercafé organiseren. De manier van werken die hier staat is goed uitgetest. Je kan dus wel variëren, maar let daarbij op het advies dat hier staat om de kans op een aangename avond zo hoog mogelijk te houden. Sowieso kan je best zelf eens een Burgercafé meemaken voor je er zelf één organiseert. Je kan een ervaren begeleider vragen door een mailtje te sturen naar [info@burgerlijst.be](mailto:info@burgerlijst.be).

## Vooraf
Nodig enthousiast mensen uit waarvan je vermoed dat ze in de Burgerlijst geïnteresseerd zijn. Hiervoor kan je bijvoorbeeld een Facebook event aanmaken of mails rondsturen. Zorg er voor dat je de inschrijvingen goed opvolgt en stuur een bevestigingsmail. Maak het niet te moeilijk, kies een plek waar je je gemakkelijk kan organiseren. Dat kan bijvoorbeeld thuis zijn of op je vereniging. Een tweetal uurtjes is doorgaans voldoende.

## Tijdens
Een Burgercafé mag een fijne, zachte avond zijn met veel humor. Het is expliciet niet de bedoeling dat er een hevige discussie ontstaat, je hoeft ook iemand te "overtuigen". Een fijne avond met correcte informatie is meer dan voldoende.

### Kennismaking
Je kan starten met een soort ‘blind-date’ opwarming. Je kan de aanwezigen in groepjes verdelen als je met veel bent (4 tot 6 mensen per groep is ideaal). Bedoeling is om al een paar mensen persoonlijk te leren kennen, zonder dat het meteen over politieke theorie gaat. Laatkomers kunnen vrij gemakkelijk inpikken door aan te sluiten bij één van de gesprekken. Het is ook meteen een oefening in luisteren naar elkaar, waarmee je het centrale idee van de Burgerlijst (participatie voor iedereen) meteen demonstreert.

Zo'n 'blind date' kan je doen met een kleine selectie uit [deze lijst vragen](vragenlijst.html). 

De vragen zijn afgedrukt en liggen omgedraaid op tafel, je kan de volgorde al aangegeven met cijfers of letters op de achterkant. Er draait telkens iemand een kaartje om en iedereen beantwoordt om beurt dezelfde vraag. Er is geen tijdsbeperking. Wanneer je uitgesproken bent, zeg je "dat was het". Is iedereen geweest, over naar de volgende vraag.
Laatkomers kunnen inpikken en evt. nog wat bijleren over de anderen bij de vraag ‘stel iemand anders voor’.

### Informatieronde
Vervolgens kan je overgaan naar de informatieronde. Hierin is het de bedoeling dat de aanwezigen de belangrijkste informatie over de Burgerlijst krijgen. Waar komt het vandaan, wat zijn de belangrijkste kenmerken (manier van werken, filosofie) en wat kan men in de toekomst verwachten. Je kan daarvoor [deze](Burgerlijst-inleiding.pptx) en [deze](Burgerlijst-kandidaturen.pptx) presentatie gebruiken of zelf een afgeleide maken.

Zeker wanneer er veel mensen aanwezig zijn, maar ook wanneer je veel moeilijke vragen verwacht, is het een goed idee om de aanwezigen te vragen hun vragen op te schrijven. Je kan ze dan op het einde bij elkaar nemen, een beetje sorteren op thema en in groep beantwoorden.

Maak duidelijke wanneer de avond inhoudelijk afgerond is. Als je wil, kan je nog gezellig wat napraten.

### Benodigheden
Deze dingen kunnen handig zijn voor je Burgercafé:

- Post-it notes
- Beamer (als je dat hebt)
- Kaartjes met kennismakingsvragen
- Posters van de Burgerlijst (te krijgen via info@burgerlijst.be)

## Achteraf
Geef zeker de namen en emailadressen van geïnteresseerden door aan de helpdesk: [info@burgerlijst.be](mailto:info@burgerlijst.be). Stuur mensen een bedankje voor hun aanwezigheid en interesse. Je kan ook handtekeningenlijsten aanvullen, die zijn nodig voor het neerleggen van een kieslijst. Het formulier vind je [hier](https://vlaanderenkiest.be/sites/default/files/2018-03/G26a_voordracht_kandidaten_door_kiezers_20171214_0.pdf).


