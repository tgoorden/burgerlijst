---
layout: page
title: Ingeschreven! Wat kan je nu nog doen?
---

Eerst en vooral hartelijk dank voor je interesse in de Burgerlijst, ons radicaal nieuwe democratische project. Bij deze sta je mee aan de wieg van een échte omwenteling in hoe politiek werkt in ons land.

Via mail zullen we je op de hoogte houden van de info-avonden, burgercafés hebben we ze gedoopt. Volg ook zeker onze facebookpagina (facebook.com/burgerlijst).
 
## Wat mag je verwachten op de infoavonden?

* Een kennismaking met de andere geïnteresseerden.
* Uitleg over het kandidatenproces, wat er wel (en niet) van je verwacht wordt.
* Uitleg over hoe en wanneer de kieslijst uiteindelijk zal gevormd worden.
* Heel veel informatie over hoe Uitklapdemocratie ("Flatpack Democracy") kan gaan werken in Antwerpen.
* De kans om allerlei vragen te stellen.
* ...

Als je reeds vragen hebt, kan je die altijd sturen naar onthaal@burgerlijst.be

## Hoe kan je NU al beginnen helpen?

Om een succesvolle Burgerlijst uit te bouwen hebben we in de eerste plaats heel veel kandidaten nodig. Een participatief project werkt immers enkel wanneer veel mensen zich aangesproken voelen. Daarom willen we véél meer kandidaten verzamelen dan er plaatsen zijn op de kieslijst. Samen gaan we op pad richting een partijloze, participatieve en transparante democratie. Honderden kandidaten, het zou een straffe demonstratie zijn van de kracht van burgers.

Help de Burgerlijst hierbij, het is bijzonder belangrijk dat deze doelstelling lukt!

De opdracht is eenvoudig: Spreek mensen aan, die volgens jou perfecte kandidaten voor de Burgerlijst zouden zijn. Mensen uit de hele stad. Mensen voor wie participatie belangrijk is. Mensen die zich graag en veel inzetten of die het potentieel in zich dragen en - volgens jou - enkel een duwtje nodig hebben.

Moedig potentiële kandidaten aan om zich in te schrijven op de website:
[www.burgerlijst.be/interesse.html](http://www.burgerlijst.be/interesse.html)

Merk op dat interesse in de Burgerlijst niet automatisch betekent dat je kandidaat moet worden. Je wordt eerst zo goed mogelijk geïnformeerd en moet pas dan definitief kiezen. Als je kandidaat bent, betekent dat ook niet dat je persé op een kieslijst moet of zal staan. Er is dus erg veel vrijheid onderweg om te kiezen wat voor jou haalbaar is. 

Alvast hartelijk dank voor je inzet en tot binnenkort!
het Burgerlijst organisatie team
