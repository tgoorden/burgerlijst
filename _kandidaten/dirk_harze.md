---
naam: "Dirk Harzé"
tegenkomen:
buurt: Borgerhout (Plantin en Moretuslei)
leeftijd: 44
burgerlijke stand: Getrouwd
gezin: 2 kinderen
passies:
interesses:
professioneel: Bediende in de haven van Antwerpen
vrijwilliger:
foto: dirk.jpg
published: true

---
# Waarom ben ik kandidaat?
Sinds mijn ouders naar Antwerpen verhuisden toen ik 6 maanden oud was, heb ik geleefd in deze stad. Ik heb school gelopen in het centrum en gewoond in Berchem, de Suikerrui, Kiel en Borgerhout. ‘t Stad zit dus in mijn DNA. Ik denk dat ons traditioneel politiek systeem niet meer is opgewassen tegen de snelle veranderingen en de vraagstukken die op ons afkomen. Een burgerlijst zou wel eens de spreekwoordelijke koevoet kunnen zijn die dit systeem van onderuit openbreekt. Ik zou graag werken rond cultuur, mobiliteit, ongelijkheid en kansarmoede.

# Wat anderen zeggen over mij
_Dirk is een publiekelijk eerder ingetogen maar kritische denker. Een groot gevoel voor rechtschapenheid kenmerkt hem. Daarbij is onderling respect van essentieel belang.
Muziek laaft zijn ziel. Aan plannen, idealen of stokpaardjes rond schone lucht, cultuur en ontwikkeling geen gebrek bij Dirk. Wat ik fijn vind, is dat het niet gewoon lawaai is maar oprechte betrokkenheid._  
Een vriendin 

_Dirk is iemand waar je altijd op kan rekenen. Een analytische geest gecombineerd met een warme en geëngageerde persoonlijkheid maakt van hem een persoon die uitdagingen niet uit de weg gaat. Daarboven geven zijn passies in muziek, natuur en cultuur hem een uitgesproken mening en gezichtspunt op het stadsleven; alsook een betrokkenheid met de stad._  
Een vriend


