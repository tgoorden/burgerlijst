---
naam: "Hadewig Kras"
tegenkomen: … op de fiets en op pleintjes waar podia, terrasjes en speeltuinen zijn
buurt: Seefhoek
leeftijd: 48
burgerlijke stand: ongehuwd
gezin: 2 kinderen
passies:
interesses: muziek, theater, geschiedenis, filosofie, spiritualiteit
professioneel: zangeres/songwriter/zangdocent
vrijwilliger: ambassadeur voor de wijk Seefhoek bij de Hoplr app (buurtwerking), ENGAGEMENT (organisatie die mensen op weg helpt met problemen rond seksisme, machtsmisbruik en sexual harassment in de kunsten)
foto: hadewig.jpg
published: true

---
# Waarom ben ik kandidaat?
Antwerpen is mijn thuishaven sinds het culturele hoofdstad van Europa was in 1993. Ik woon met mijn gezin in de Seefhoek. Daarvoor woonde ik in de Grote Pieter Potstraat. Ik heb kleinkunst gestudeerd, en ik heb veel fijne dingen kunnen doen voor en met mensen via het toneel. Onlangs ben ik pop-koorleiding gaan doen. Ik geef ook les als zangdocente. Ik hou van out-of-the-box denken, en van open communicatie. Ik hou ervan te ervaren dat we allen niet gelijk maar wel gelijkwaardig zijn. Ik hou van samenwerken. En nu is de tijd rijp om me bezig te houden met samen werken aan een nieuwe organisatie van de samenleving. Ik geloof dat we mogen vertrouwen op inspraak van iedereen en ik ben heel enthousiast over deze nieuwe politieke beweging, die draait rond burgerparticipatie. Als muzikante weet ik dat we prachtig kunnen klinken als we in alle diversiteit die er is goed afstemmen op elkaar. Voorwaarde is dat we naar elkaar luisteren.


# Wat anderen zeggen over mij
_Ik ken Hadewig als een krachtig en innemende persoonlijkheid. Wanneer zij haar doel duidelijk heeft zet zij zich er 100 procent voor in, hierbij haar omgeving niet uit het oog verliezend. Ze heeft haar hart op de juiste plaats en blijft daar trouw aan, hierdoor weet je wat je aan haar hebt. Haar open en eerlijke communicatie zorgt er voor dat je op haar kunt vertrouwen. Met haar optimistische levenshouding en enthousiasme stimuleert ze anderen mee te doen en samen te werken. Kortom, een levendige vrouw die straalt wanneer ze met passie ergens voor gaat._  
Een vriendin

_Ingrediënten van een schone zangvogel:_
* _Kunstenaarsziel, hoog tolerantie vermogen, weinig vooroordeel, aandachtig en gefocust op  bewust zijn. (Wat speelt er op de achtergrond?)_
* _Ervaring en vertrouwen in het eigen creatieproces, openheid voor nieuwe vormen en wegen_
* _Nemen van verantwoordelijkheid privé en maatschappelijk._
* _Kunnen omgaan met angst, diversiteit, multidimensionaliteit._
* _Respect voor alle levensvormen._
* _Levensgoesting!_
* _Goede koorleider, kunnen luisteren en afstemmen, harmoniseren._
* _Multicultureel_
* _Klassiek en alternatief gemengd, holistisch_  

Een vriendin


contact: hadewig.kras@burgerlijst.be
