---
naam: "Johan Schuckink Kool"
tegenkomen: … wandelend, op zoek naar nieuwe plekjes
buurt: Seefhoek
leeftijd: 50
burgerlijke stand: getrouwd
gezin: 2 kinderen
passies:
interesses: mobiliteit, groen, cultuur
professioneel: KU Leuven, zelfstandig therapeut
vrijwilliger:
foto: johan.jpg
published: true

---
# Waarom ben ik kandidaat?
Ik ben geboren in Nederland en via omzwervingen in België beland. Ik woon nu alweer zo’n 14 jaar in Antwerpen en dat bevalt me over het algemeen heel goed. Antwerpen is voor mij een stad met vele gezichten. Niet allemaal even schoon maar wel heel interessant. Na een aantal jaar op Zurenborg, woon ik nu ruim vijf jaar met heel veel plezier in de Seefhoek. Ik ben niet blind voor de problemen in onze buurt en wil vol goede moed meehelpen om het voor iedereen leefbaar te houden. Er zijn hier veel, al dan niet verborgen, talenten met een aanstekelijke positieve energie. Als die talenten worden gebundeld, kunnen ze fantastische dingen bereiken. En dat zie ik niet alleen in Antwerpen Noord, maar in vele buurten in onze stad. Als gemeenteraadslid zou het mijn doel zijn om die talenten samen te brengen en te ondersteunen in het realiseren van dingen die in de buurten echt nodig zijn.

# Wat anderen zeggen over mij
_Johan heeft een sterk ontwikkeld rechtvaardigheidsgevoel. Hij staat voor wat hij zegt, maar is daarbij altijd bereid naar de andere partij te luisteren om zo nodig zijn mening bij te stellen. Hij streeft naar eenvoud, zowel in zijn leven als in zijn werk en zou met veel minder kunnen leven._  
Een vriend
 
_Op Johan kun je bouwen. Hij stelt zich behulpzaam op en geeft graag de credits aan de mensen die het verdienen. Hij geeft niets om status, hij is een echte ondersteunende manager. Hij staat ten dienste van zijn medewerkers, en niet andersom._  
Een collega
 
_Johan besteedt graag tijd aan zijn gezin. Hij gaat mee met de kinderen naar korfbal matchen, paardrijden en gaat graag met het gezin wandelen in de natuur.
Daarnaast is Johan een huismus die graag thuis is en dan lekker kookt zodat er gezellig gezamenlijk kan worden gegeten._  
Een familielid


Contact: johan.schuckink.kool@burgerlijst.be
