---
naam: "Coen Schuckinck Kool"
tegenkomen: … in bibliotheek Permeke, ‘s avonds gezellig op café met vrienden
buurt: Seefhoek
leeftijd: 18
burgerlijke stand:
gezin:
passies:
interesses: onderwijs en cultuur
professioneel: Student
vrijwilliger:
foto:
published: true

---
# Waarom ben ik kandidaat?
Hoewel niet geboren, ben ik wel getogen in Antwerpen en ik woon hier ondertussen bijna 15 jaar. In de prachtige Antwerpse mix van geuren en kleuren voel ik mij werkelijk thuis. In onze stad van duizend-en-een culturen is het juist de honger daar naar die mij bezighoudt. Naar het theater, de film of musea gaan is mijn favoriete tijdverdrijf.  
Als actief deelnemer denk ik graag kritisch na over hoe dingen beter kunnen, als student over het onderwijs en als burger over ons democratisch proces. 
Het is volgens mij ook dat wat een gemeenteraadslid moet doen: burgers samenbrengen en uitnodigen tot dialoog over hoe wij als stad dingen anders en beter kunnen doen.

# Wat anderen zeggen over mij
_Ik zou Coen beschrijven als een sympathieke, gemotiveerde jongeman die zich graag doelen voor ogen stelt. Eens zijn interesse is gewekt, wat overigens bij de meest uiteenlopende dingen kan gebeuren, is hij vol passie en gedrevenheid. Coen is iemand bij wie ik altijd terecht kan voor een luisterend oor, iemand die altijd klaarstaat met goede raad._   
Een klasgenoot
 
_Als u naar Coen kijkt, dan ziet u Coen. Als u naar Coen luistert, dan hoort u Coen. Kortom: Coen is oprecht Coen. Hij is overtuigd, enthousiast, jong en fris van geest en beschikt mentaal over een bijzondere maturiteit. Hij laat zich niet verleiden tot de gemakkelijke weg, maar zal altijd de meest waardevolle nemen, hoe moeilijk deze weg ook kan zijn._  
Een vriend
 
_Coen is een heel attente sympathieke gast. Hij heeft echt oprechte interesse in zijn medemens. Hij volgt de actualiteit en vormt zich daar een genuanceerde mening over. Coen ziet het als zijn verantwoordelijkheid om bij te dragen aan de maatschappij en ziet in de Burgerlijst daartoe een serieuze mogelijkheid._  
Een familielid


