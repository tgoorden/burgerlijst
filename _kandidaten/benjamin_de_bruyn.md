---
naam: "NAAM"
tegenkomen: … op pad met mijn hondje
buurt: 2060
leeftijd: 35
burgerlijke stand:
gezin: 1 hondje
passies:
interesses: 
* Ondernemen, wetenschap, duurzaamheid
* Superdiversiteit
professioneel:
* Zelfstandig
* Vrijwilliger: voorzitter van vzw Kievitsnest,  betrokken bij vzw Antwerpen aan't Woord
vrijwilliger:
foto:
published: true

---
# Waarom ben ik kandidaat?
Als vrijwilliger strijd ik als voorzitter van vzw Kievitsnest, samen met buurtvereniging De Ploeg, al jaren voor een buurtgerichte invulling van een kerk in de Kievitwijk, en (voor zover mogelijk) ben ik ook betrokken bij vzw Antwerpen aan't Woord. Als zelfstandige werk ik voor en samen met overheden en bedrijven aan duurzame en sociale projecten, en doe ik (bouwtechnische) gerechtelijke expertises. Mijn buurt is ‘Den 2060’. De rijke mengelmoes van culturen die je daar vindt boeit mij mateloos, inclusief de daarbij behorende maatschappelijke uitdagingen. Het zijn al deze achtergronden samen die maken dat ik mij kandidaat wil stellen.


# Wat anderen zeggen over mij
Als ik Benjamin zou moeten vergelijken met een dier, zou het een olifant zijn. Met een van nature beschermend karakter zorgt de olifant voor zijn omgeving vooraleer naar zichzelf te kijken. Olifanten zijn intelligente dieren. Ze zijn kalm, nuchter en worden zelden kwaad. Ik ken Benjamin als een aangename, gedreven, intelligente en open-minded jongeman en een goede vriend. Een kritische gesprekspartner met het hart op de juiste plaats en een voorliefde voor ‘zaken waar een kantje af is’.

Een vriend

Geef Benjamin een administratieve opdracht en je merkt dat zijn energie wegsmelt als sneeuw voor de zon. Zowel het werktempo als de nauwkeurigheid zijn dan voor verbetering vatbaar. Benjamin ken ik als iemand die graag out-of-the-box denkt en hier ook heel goed in is. Het onderwerp is in principe niet zo relevant voor hem, want hij houdt zich met duizend en één verschillende dingen bezig: kerken, energie, onderhoud, bouwschade, een nieuwe manier van politiek, etc... Zolang het maar ruikt naar vernieuwing. Kortom, iemand die bruist van energie en altijd klaar staat voor een boeiende brainstorm sessie.

Een collega

Sommigen zullen Benjamin mogelijk wat koppig en eigenwijs noemen. Hij is inderdaad niet altijd de gemakkelijkste, al pikt hij van anderen steeds zijn weetje op. Hij volgt hardnekkig zijn eigen pad, vaak wars van wat anderen daarvan denken. Eenmaal een doel voor ogen waarin hij rotsvast gelooft, bijt hij zich daarin vast, gaat hij er ten volle voor. Zijn opleiding, nieuwsgierigheid en gedrevenheid helpen hem bij het volgen van dat pad, en het werkt m.i. aanstekelijk op anderen.

Een familielid




