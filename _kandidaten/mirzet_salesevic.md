---
naam: "Mirzet Salesevic"
tegenkomen: … in Stedelijke Sporthallen en openluchtterreinen
buurt: Ekeren
leeftijd: 37
burgerlijke stand: Getrouwd
gezin: 2 kinderen
passies:
interesses: Cultuur en sport, diversiteit in de stad Antwerpen, migratie
professioneel: Sportpromotor en zaalverantwoordelijke voor Stad Antwerpen
vrijwilliger:
foto:
published: true

---
# Waarom ben ik kandidaat?
Ik ben in 1993 in Antwerpen komen wonen, mijn jeugd heb ik doorgebracht in Antwerpen Noord. Door sport heb ik veel verenigingen en verschillende culturen leren kennen en ben ik mij verder gaan bijscholen om later in de sportsector te gaan werken. Ik werk graag voor de stad Antwerpen en wil mij graag verder inzetten als sportpromotor, omdat ik zeer overtuigd ben dat het sporten mensen bij elkaar brengt.  Antwerpen is een bruisende en snel groeiende  stad. Wil je integratie en engagement garanderen, dan moet je mensen zo snel  mogelijk betrekken. Zo kun je hen engageren voor iets positiefs op lokaal niveau. Mijn engagement voor een betere samenleving is mensen dichter bij elkaar brengen, hen mee laten beslissen, mee beleid laten maken. Dat kan met de steun van de burgerraad.

# Wat anderen zeggen over mij
_Als collega kennen wij Mirzet als iemand die streng overkomt maar zeer rechtvaardig is en recht door zee. Doordat hij sociaal en grappig is, komt hij met iedereen goed overeen op het werk. Hij is zeer collegiaal, kan goed omgaan met stress en komt op voor zijn collega’s op de werkvloer. Kan zeer goed omgaan met diversiteit en is meestal direct in zijn gesprek.  Zegt zijn mening op een hele correcte wijze en heeft respect voor iedereen. Soms wordt hij boos en vloekt hij in het Bosnisch. Dan verstaan wij hem niet._  
Een collega

_Mirzet is iemand die altijd zelfstandig is geweest en zijn best doet om dingen in het leven te bereiken. Hij is duidelijk geen knuffelaar en kan soms hard overkomen. Heeft als kind altijd van de natuur gehouden en sport veel, daar kan hij goed van genieten. Soms is hij explosief en kan hij niet goed luisteren, maar dit koelt snel af. Hij zorgt goed voor iedereen en als je hem nodig heb staat hij altijd voor je klaar._   
Een familielid

_Samen doen wij veel dingen, lekker gaan eten en veel plezier maken. Soms doen wij ook aan extreme sporten zoals Airsoft, Kickboksen en  Mountainbiken. Mirzet is een trouwe vriend en helpt iedereen waar nodig is. Hij reist heel veel en ontdekt graag nieuwe plaatsen en culturen. Hij is altijd gelukkig als hij prachtige landschappen kan zien. Daar kan hij echt van genieten. De laatste tijd heeft hij ook veel interesse in de politiek en het beleid dat gevoerd wordt. Hij komt op voor de rechten van de mens._  
Een vriend


Contact: mirzet.salesevic@burgerlijst.be
