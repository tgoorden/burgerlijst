---
naam: "Elsje Claessens"
tegenkomen: â€¦ op wandel met mijn hond, genietend met vrienden van alles wat mooi en lekker is.
buurt: Oude stadscentrum
leeftijd: 50
burgerlijke stand:
gezin:
passies:
interesses: Ecologie, feminisme, dierenrechten, muziek
professioneel:
vrijwilliger: TEJO (Therapeuten voor Jongeren)
foto:
published: true

---
# Waarom ben ik kandidaat?
In mijn dagelijks leven zet ik me graag in om iedereen in mijn omgeving een fijn gevoel te geven en hen met raad en daad bij te staan in hun praktische en emotionele beslommeringen. Jongeren hebben daarbij nog een streepje voor. Vandaar mijn vrijwilligerswerk bij TEJO (Therapeuten voor Jongeren). Als geboren en getogen Antwerpse (met hier en daar een korte uitstap naar andere streken of landen), voel ik me thuis in elke buurt van deze heerlijke stad. Ik geniet er ook van om anderen de mooiste en gezelligste plekjes te laten ontdekken wanneer ze hier op bezoek komen. Geen mooiere uitdaging dus, dan er via de Burgerlijst voor te zorgen dat het hier alleen maar aangenamer, makkelijker en gezonder leven wordt. Ik geloof helemaal in de kracht van inspraak, van luisteren naar en rekening houden met elkaar. Op die manier komen we tot duurzame oplossingen en maken we met z'n allen een stad waar het voor iedereen uitzonderlijk fijn leven is.

# Wat anderen zeggen over mij
_Elsje is een gastvrije, warme vriendin die mensen helpt en waar je altijd welkom bent. Deze goede luisteraar en creatieve geest ontdekt graag nieuwe dingen en neemt het voortouw om culturele uitstappen of feestjes in elkaar te boksen. Ze brengt mensen samen en maakt van elk moment iets bijzonders. Als sociaal geÃ«ngageerde doorzetter ijvert ze o.a. voor vrouwenrechten, milieubewuster leven, werkbaar werk en dierenwelzijn._  
Een vriend
 
_Als iemand de wereld ethiek kan bijbrengen dan is het Elsje! Boordevol goede wil neemt ze vaak het initiatief om mensen te helpen, zonder iets terug te verwachten. Ze zet anderen voor zichzelf. Zo draagt ze bij aan de wereld van morgen die in haar ogen goed moet zijn voor de mens, alle dieren Ã©n de natuur. Ze loopt dan ook vaak rond met vooruitstrevende ideeÃ«n die hieraan bijdragen. Een prachtige vrouw waar je alleen maar naar kan opkijken!_   
Een familielid
 
_Elsje is een boeiende, warme vrouw die je steeds verbaast. De jongeren bij TEJO krijgen bij haar een warm onthaal. Ze is empathisch, discreet, heel collegiaal en flexibel. Je kan steeds op haar rekenen om extra in te springen. Het leuke aan Elsje is dat ze vaak met goede ideeÃ«n aankomt om de werking efficiÃ«nter te maken. Voor ochtendvergaderingen is er soms wel een extra duwtje nodigðŸ™‚._  
Een medevrijwilliger


Contact: elsje.claessens@burgerlijst.be
